[{"source": "https://www.youtube.com/feeds/videos.xml?channel_id=UCNu7GSRF7Y10OIWHQHpAx1g", "title": "Uganda - pocz\u0105tek podr\u00f3\u017cy [4K]", "description": "Wszystkie odcinki chronologicznie: http://bit.ly/2MqAO7Q\n(mo\u017cna te\u017c klika\u0107 w kart\u0119 \"Nast\u0119pny odcinek\" pojawiaj\u0105c\u0105 si\u0119 pod koniec ka\u017cdego filmu po prawej stronie u g\u00f3ry) \n\nRozpoczynamy kolejn\u0105 podr\u00f3\u017c BezPlanu, tym razem do Afryki Wschodniej, a dok\u0142adniej Ugandy.\nNie licz\u0105c nurkowania w Egipcie, jest to moja pierwsza podr\u00f3\u017c do Afryki i zupe\u0142nie nie wiem czego si\u0119 spodziewa\u0107, szczeg\u00f3lnie po do\u015bwiadczeniach z Haiti - wiecie o co chodzi, je\u015bli ogl\u0105dali\u015bcie odcinek BezPlanu pod tytu\u0142em \"Haiti mnie pokona\u0142o\" (http://bit.ly/2tYb89A). Tym razem mia\u0142o by\u0107 inaczej. Po pierwsze, lecimy do Ugandy na zaproszenie Ani, kt\u00f3r\u0105 znacie z Bogoty, po drugie w Ugandzie bez problemu mo\u017cna dogada\u0107 si\u0119 po angielsku, a to powinno znacznie u\u0142atwi\u0107 spraw\u0119.  \nJak wygl\u0105da Uganda z bliska - najlepiej przekonacie si\u0119 ogl\u0105daj\u0105c nadchodz\u0105ce odcinki. \nW telegraficznym skr\u00f3cie: jest to kraj o nieco wi\u0119kszej liczbie ludno\u015bci, ni\u017c Polska i 20-krotnie ni\u017cszym produkcie narodowym \nUganda ma jedno z najm\u0142odszych spo\u0142ecze\u0144stw na \u015bwiecie, prawie polowa obywateli ma 15 lat lub mniej, \u015brednia d\u0142ugo\u015b\u0107 \u017cycia niedawno przekroczy\u0142a 60, co jest sukcesem, bo jeszcze w roku 1998 przeci\u0119tny mieszkaniec kraju \u017cy\u0142 44 lata.\nUganda nazywana jest per\u0142\u0105 Afryki z kilku powod\u00f3w.\nPierwszy to ludzie. Kilkadziesi\u0105t plemion m\u00f3wi\u0105cych w kilkudziesi\u0119ciu j\u0119zykach r\u00f3\u017cni\u0105cych si\u0119 od siebie tak bardzo, \u017ce cz\u0119sto Ugandyjczycy do porozumiewania si\u0119 ze sob\u0105 u\u017cywaj\u0105 angielskiego\nDrugi to przyroda: kraj ten obfituje w \u017cyzne ziemie, sawanny, g\u00f3ry, jeziora i rzeki, a na jego terytorium znajduje si\u0119 kilka park\u00f3w narodowych\nPrzyby\u0142em do Ugandy nie maj\u0105c jakichkolwiek oczekiwa\u0144 i wyobra\u017ce\u0144 na jej temat i wiem ju\u017c, \u017ce to najlepsze podej\u015bcie do nowo odwiedzanych kraj\u00f3w. Ju\u017c za moment b\u0119dziemy stolicy Ugandy - Kampali.  Rozsi\u0105d\u017acie si\u0119 wygodnie i zapraszam was na seans.\n\nMonica Babirye \u2013 nasza przewodniczka:\nStrona: https://opentripsafari.com\n\nAnia Markowska \u2013  dzi\u0119ki niej odwiedzili\u015bmy Ugand\u0119:\nhttps://instagram.com/annmarelo\nOdcinek BezPlanu z Ani\u0105 (miejsce: Bogota, Kolumbia):\nhttp://bit.ly/31ZCE3l\n\n4:12 \u2013 o j\u0119zykach w Ugandzie:\nhttp://bit.ly/37pjkxq\n\n5:45 \u2013 o Mercedesie podarowanym przez Jana Paw\u0142a II Ugandyjczykom po pielgrzymce w 1993 roku:\nhttp://bit.ly/2wgj86B\n\n8:45 \u2013 o nadawaniu specjalnych nazwisk bli\u017ani\u0119tom w Ugandzie (opis: Monica Babirye):\n\nW Bugandzie, jednym z wielu plemion w Ugandzie, bli\u017ani\u0119ta s\u0105 uwa\u017cane za szczeg\u00f3lne b\u0142ogos\u0142awie\u0144stwo, poniewa\u017c restrukturyzuj\u0105 rodzin\u0119.\nRodzice otrzymuj\u0105 nowy tytu\u0142 jako \u201eSalongo\u201d dla ojca i \u201eNalongo\u201d dla matki, co daje im szacunek spo\u0142eczny. Dawniej \u201eNalongo\u201d lub \u201eSalongo\u201d nie byli np. karani za kradzie\u017c, poniewa\u017c uwa\u017cano ich za rodzic\u00f3w nios\u0105cych na barkach ogromn\u0105 odpowiedzialno\u015b\u0107\nBli\u017ani\u0119ta nosz\u0105 specjalne imiona;\n\u201eBabirye and Nakato\u201d, je\u015bli s\u0105 to dziewczynki\n\u201eKato and Wasswa\u201d, je\u015bli s\u0105 to ch\u0142opcy\nZasady nadawania imion bli\u017ani\u0119tom w tych plemionach:\n- je\u015bli pierwsza urodzi si\u0119 dziewczynka, nazywa si\u0119 Babirye\n- je\u015bli pierwszy urodzi si\u0119 ch\u0142opiec, nazywa si\u0119 Wasswa\n- je\u015bli druga urodzi si\u0119 dziewczynka, nazywa si\u0119 Nakato\n- je\u015bli drugi urodzi si\u0119 ch\u0142opiec, nazywa si\u0119 Kato\nNazewnictwo zale\u017cy od tego, kto urodzi si\u0119 pierwszy... ale w tej kolejno\u015bci\u261d\ud83c\udffe\nSpo\u0142ecze\u0144stwo Buganda ma specjaln\u0105 inicjacj\u0119 dla bli\u017ani\u0105t, gdzie doro\u015bli konsultuj\u0105 si\u0119 z duchami i oficjalnie witaj\u0105 bli\u017ani\u0119ta w rodzinie, dzi\u0119kuj\u0105c Bogu.\nOdbywa si\u0119 to wraz ze wszystkimi krewnymi \u015bpiewaj\u0105cymi pie\u015bni i wyrazy wdzi\u0119czno\u015bci dla swoich bog\u00f3w, tradycja ta nazywa si\u0119 \u201eokwalula abalongo\u201d i odbywa si\u0119 nadal w dzisiejszych czasach. Trojaczki, czworaczki, itd. otrzymuj\u0105 normalne imiona.\n\n26:37 \u2013 o wied\u017amach i porwaniach dzieci:\nhttp://bit.ly/39CW00v\nhttp://bit.ly/37ws7NS\nhttps://ab.co/38rWHtv\n\nT\u0142umaczenie na angielski: Micha\u0142 Stadryniak\n\nCzas akcji: wrzesie\u0144 2019r. \nWsparcie na Patronite: http://bit.ly/2KsFTZk \nInstagram: http://instagram.com/bezplanu_czukesky \nFacebook: https://www.facebook.com/BezPlanu.tv", "link": "https://www.youtube.com/watch?v=iVOrne8y3ls", "date_published": "2020-02-16 00:00:00+00:00", "persistent": false, "user": null, "language": "en-US"}]