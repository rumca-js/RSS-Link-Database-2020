[{"source": "https://www.youtube.com/feeds/videos.xml?channel_id=UCNu7GSRF7Y10OIWHQHpAx1g", "title": "Rwanda - spacer po Kigali", "description": "Wszystkie odcinki chronologicznie: http://bit.ly/2MqAO7Q\n(mo\u017cna te\u017c klika\u0107 w kart\u0119 \"Nast\u0119pny odcinek\" pojawiaj\u0105c\u0105 si\u0119 pod koniec ka\u017cdego filmu po prawej stronie u g\u00f3ry) \n\nJeste\u015bmy w Kigali, stolicy Rwandy, wed\u0142ug powszechnej opinii najczystszym mie\u015bcie Afryki przoduj\u0105cym tak\u017ce w rankingach najlepszych miast tego kontynentu pod wzgl\u0119dem atrakcyjno\u015bci dla prowadzenia biznesu. Cyfrowa rewolucja zapocz\u0105tkowana tu 20 lat temu okaza\u0142a si\u0119 sukcesem, dzi\u0119ki czemu Rwand\u0119 zacz\u0119to nazywa\u0107 Singapurem Afryki, co mo\u017cna nazwa\u0107 cudem bior\u0105c pod uwag\u0119 wydarzenia z po\u0142owy lat 90-tych ubieg\u0142ego stulecia.\nDzisiejsze Kigali to miasto, w kt\u00f3rym zakazane jest u\u017cywanie plastikowych torebek a ka\u017cdej ostatniej soboty miesi\u0105ca organizowane jest masowe sprz\u0105tanie ulic, w kt\u00f3rym bior\u0105 udzia\u0142 mieszka\u0144cy. Stolica Rwandy to tak\u017ce jedno z najbezpieczniejszych miast na \u015bwiecie, gdzie bez obawy mo\u017cna zapu\u015bci\u0107 si\u0119 o ka\u017cdej porze dnia i nocy w ka\u017cdy zak\u0105tek miasta. \n\nSama Rwanda to najmniejszy kraj wschodniej Afryki z do\u015b\u0107 sp\u00f3jnym pod wzgl\u0119dem plemiennym i j\u0119zykowym spo\u0142ecze\u0144stwem. W przeciwie\u0144stwie do odwiedzonej ju\u017c przez nas Ugandy, gdzie kilkadziesi\u0105t plemion porozumiewa si\u0119 w wielu oddzielnych j\u0119zykach, spo\u0142ecze\u0144stwo Rwandy sk\u0142ada si\u0119 z dw\u00f3ch g\u0142\u00f3wnych plemion Hutu i Tutsi, a j\u0119zykiem, w kt\u00f3rym m\u00f3wi\u0105 prawie wszyscy jest Kinyarwanda. \n\nParadoksalnie, w\u0142a\u015bnie ta bipolaryzacja rwandyjskiego spo\u0142ecze\u0144stwa u\u0142atwi\u0142a drog\u0119 do tragedii, w kt\u00f3rej zgin\u0119\u0142o prawie milion os\u00f3b, \u0142atwiej bowiem wskaza\u0107 wroga tam, gdzie spo\u0142ecze\u0144stwo podzielone jest na dwa g\u0142\u00f3wne plemiona. Wrogiem s\u0105 oni, ci drudzy, ci, kt\u00f3rzy nie s\u0105 nami.\n\nDzisiaj, ponad \u0107wier\u0107 wieku po ludob\u00f3jstwie, Rwanda wydaje si\u0119 by\u0107 do\u015b\u0107 sprawnie zorganizowanym i zarz\u0105dzanym krajem, w kt\u00f3rym traumy przesz\u0142o\u015bci, cho\u0107 zapewne wci\u0105\u017c drzemi\u0105 w ludziach, poma\u0142u odchodz\u0105 w zapomnienie. Narzucony odg\u00f3rnie zakaz rozr\u00f3\u017cniania przynale\u017cno\u015bci plemiennej, kt\u00f3ra nie jest ju\u017c zapisana w dowodach osobistych, powierzchownie za\u0142atwia spraw\u0119. Po ludob\u00f3jstwie Rwandyjczycy nie s\u0105 ju\u017c Hutu i Tutsi, s\u0105 Rwandyjczykami. W tej sytuacji zbiorowej traumy na szcz\u0119\u015bcie czas jest sprzymierze\u0144cem Rwandy. \n\n************************************\nFilmy o ludob\u00f3jstwie w Rwandzie:\nhttps://www.filmweb.pl/Hotel.Ruanda\nhttps://www.filmweb.pl/film/Czasem+w+kwietniu-2005-150530\nhttps://www.filmweb.pl/Shooting.Dogs\nhttps://www.filmweb.pl/film/Poda\u0107+r\u0119k\u0119+diab\u0142u-2007-334347\n\nFragmenty audycji Radia RTLM (niestety, nie mog\u0119 znale\u017a\u0107 fragmentu o \"zestrzeleniu naszego prezydenta\" i zach\u0119caj\u0105cego do odwetu - kt\u00f3ry by\u0142 cytowany w muzeum)  :\nhttps://www.youtube.com/watch?v=VNbUeLnxQEI\n\nPropaganda Hutu:\nhttps://www.youtube.com/watch?v=-gtUISpwCLY\n\nKsi\u0105\u017cki:\nhttps://culture.pl/pl/dzielo/wojciech-tochman-dzisiaj-narysujemy-smierc\nhttp://readlist.pl/artykuly/ludobojstwo-w-rwandzie-ksiazki-ktore-warto-przeczytac/\nhttps://www.komiks.gildia.pl/komiksy/xx-wiek-wiek-xxi/2\n\nWi\u0119cej o ludob\u00f3jstwie w Rwandzie:\nhttps://www.youtube.com/watch?v=d0YD8uWDRrM\nhttps://www.youtube.com/watch?v=qgzHM_uSmjs\n\n\n************************************\n\nAnia Markowska:\nhttps://instagram.com/annmarelo\n\nPierwszy odcinek BezPlanu z Ani\u0105 (miejsce: Bogota, Kolumbia):\nhttp://bit.ly/31ZCE3l\n\nWsparcie na Patronite: http://bit.ly/2KsFTZk \nInstagram: http://instagram.com/bezplanu_czukesky \nFacebook: https://www.facebook.com/BezPlanu.tv \n\nCzas akcji: wrzesie\u0144 2019r.\n\nT\u0142umaczenie na angielski: Micha\u0142 Stadryniak\nwww.linkedin.com/in/micha\u0142-stadryniak-82b8491a6", "link": "https://www.youtube.com/watch?v=U_fhwH5uCyM", "date_published": "2020-04-12 00:00:00+00:00", "persistent": false, "user": null, "language": "en-US"}]